#002315
Za 4 do 5 lat Polska może osiągnąć tak niski wskaźnik
umieralności niemowląt, jak kraje Unii Europejskiej - uważa
krajowy koordynator Rządowego Programu Poprawy Opieki
Perinatalnej (PPOP) w Polsce prof. Janusz Gadzinowski. Obecnie
umiera w Polsce 9 na 1000 niemowląt.
"W ciągu kilku lat, od 1995 roku, udało się zmniejszyć ten
wskaźnik o połowę -wtedy umierało 17 na 1000 dzieci. Dzięki
działaniom w dziedzinie poprawy opieki perinatalnej w zeszłym
roku przeżyło 2 tys. dzieci więcej" - powiedział prof.
Gadzinowski, który uczestniczył w piątek w Katowicach w
konferencji z okazji inauguracyjnego posiedzenia Regionalnego
Komitetu Doradczego PPOP. Opieka perinatalna obejmuje okres od
planowanego zajścia w ciążę, poprzez ciążę, poród, po połóg i
opiekę nad noworodkiem i niemowlęciem (dziecko do pierwszego
roku życia).

- dziecko, noworodek, opieka, poród, 
- niemowlę%, dziecko, 
- dziecko, niemowlę%, noworodek, 
- dziecko, 
#

#002364
W ocenie rzecznika rządu Krzysztofa Lufta gdyby reforma zdrowia
nie została wprowadzona, służba zdrowia pozostawałaby "w
rozkładzie, w jakim była przez kilkadziesiąt lat". Luft przyznał,
że nie zna dokładnie statystyki przedstawionej przez SLD, ale
jak się wyraził, "mocno w nią wątpi".
"Wielokrotnie podawane były ostatnio przez przedstawicieli SLD
statystyki, jeśli chodzi o wzrost zjawisk patologicznych. W
rzeczywistości, gdy je sprawdzałem okazywało się, że jest
zupełnie innaczej" - powiedział Luft. Według niego tak było
m.in. w przypadku danych dotyczących wzrostu liczby zabójstw
niemowląt.

- 
- niemowlę%, nie, 
- niemowlę%, 
- 
#

#007871
Polski Tydzień Promocji Karmienia Piersią będzie obchodzony w
dniach od 26 maja do 1 czerwca. Jego celem jest rozpropagowanie
idei naturalnego karmienia niemowląt jako najzdrowszego zarówno
dla dziecka, jak i matki.

- dziecko, matka, 
- matka, niemowlę%, dziecko, 
- dziecko, niemowlę%, 
- dziecko, 
#

#007975
"Karmienie piersią to Twoje prawo" - pod tym hasłem
zainaugurowano w piątek w Zabrzu ogólnopolskie obchody
Światowego Tygodnia Promocji Karmienia Piersią.
"Wprowadzenie sztucznej żywności dla niemowląt było największym
błędem medycyny XX wieku. Mleko krowie jest dobre dla cieląt, a
nie dla dzieci. Karmienie piersią jest najlepszą rzeczą jaką dla
nas przez tysiąclecia przygotowała natura" - powiedziała PAP dr
Maria Tyszko z Polskiego Komitetu Upowszechniania Karmienia
Piersią. Specjaliści podkreślają, że pokarm matki jest
optymalnym pożywieniem dla dziecka do 6 miesiąca życia. Dzięki
specjalnym ciałom odpornościowym zapobiega m.in. chorobom wieku
dziecięcego, alergii oraz nowotworom. Dzieci karmione piersią
mają wyższe wskaźniki inteligencji i lepszą kondycję psychiczną.
O wprowadzeniu Światowego Tygodnia Promocji Karmienia Piersią
zdecydowali w 1990 r. przedstawiciele 42 państw podczas
konferencji w Innocenti we Włoszech.
Piątkowej inauguracji jego polskich obchodów w Zabrzu
towarzyszyło nadanie tutejszej Klinice Patologii Ciąży i
Rozrodczości tytułu "Szpitala przyjaznego dziecku",
przyznawanego przez Światową Organizację Zdrowia WHO oraz
Fundusz Narodów Zjednoczonych na Rzecz Dzieci (UNICEF).

- dziecko, matka, mleko, 
- matka, niemowlę%, dziecko, nie, 
- dziecko, niemowlę%, 
- dziecko, 
#

#009249
Zwłoki jednego niemowlęcia w stanie znacznego rozkładu policjanci
znaleźli na strychu domu, w którym mieszkała kiedyś Ł. w
Węgrowie. Zwłoki trojga innych niemowląt ukryte były w
przybudówce domu. Decyzją prokuratury zwłoki zostały przewiezione
do prosektorium.

- 
- niemowlę%, 
- niemowlę%, 
- 
#

#009442
Sąd aresztował 38-letnią Wandę Ł. podejrzaną o zabójstwo czwórki
niemowląt. Kobieta nie przyznaje się do zarzutów. "Zgromadzone
dowody pozwoliły prokuraturze wystąpić z wnioskiem o areszt. Sąd
uwzględnił ten wniosek" - powiedział w poniedziałek PAP Hubert
Szcześniak z Komendy Powiatowej Policji w Węgrowie (woj.
mazowieckie).
Wandę Ł. zatrzymano w czwartek wieczorem na ulicy w Warszawie.
Została przewieziona do policyjnego aresztu. Policja podejrzewa
ją o zabójstwo czwórki niemowląt. Zwłoki jednego niemowlęcia w
stanie znacznego rozkładu policjanci znaleźli na strychu domu, w
którym kobieta mieszkała kiedyś we Wrotnowie k. Węgrowa. Zwłoki
trojga innych niemowląt ukryte były w przybudówce domu. Decyzją
prokuratury zwłoki zostały przewiezione do prosektorium.

- 
- niemowlę%, nie, 
- niemowlę%, 
- 
#

#013629
Sąd Okręgowy w Krakowie postanowił wystąpić z wnioskiem do Sądu
Najwyższego o rozważenie możliwości przeniesienia sprawy krakowskiego
adwokata oskarżonego o handel dziećmi do innego sądu.
Zdaniem sądu, decyzja taka powinna być podjęta ze względu na interes
wymiaru sprawiedliwości: oskarżony adwokat Adam W. wykonywał swoje
obowiązki służbowe na terenie tego samego sądu, w którym miałby być
sądzony.
Prokuratura oskarżyła Adama W. o to, że przez pięć lat - od grudnia
1988 do grudnia 1993 roku - uprawiał handel dziećmi w celu osiągnięcia
korzyści majątkowej, uzyskując w ten sposób kwotę nie mniejszą niż
372,8 tys. zł. Zdaniem prokuratury, na zamówienie osób z zagranicy
wyszukiwał w szpitalach i domach dziecka niemowlęta mogące podlegać
adopcji, docierał do ich rodziców lub opiekunów i proponował pieniądze
za zgodę na adopcję.

- dziecko, 
- rodzice, rodzic, niemowlę%, dziecko, obowiązek, nie, 
- dziecko, niemowlę%, 
- dziecko, 
#

#017617
Spanie wspólnie z niemowlakiem może spowodować jego uduszenie lub tzw.
syndrom nagłej śmierci. Amerykańscy naukowcy apelują, by niemowlęta
były układane do snu na plecach w ich własnych łóżeczkach.

- 
- niemowlę%, 
- niemowlę%, niemowlak, 
- 
#

#019004
Połączone Sejmowe Komisje Zdrowia, Edukacji, Sprawiedliwości i Praw
Człowieka oraz Rodziny przyjęły sprawozdanie z realizacji ustawy o
planowaniu rodziny, ochronie płodu ludzkiego i warunkach przerywania
ciąży w 1999 r. Za głosowało 40 posłów, przeciw 21, 1 się wstrzymał.
Wg sprawozdania w 1999 o prawie połowę spadła liczba dokonywanych
prawnie zabiegów przerywania ciąży, wzrosła zaś liczba nielegalnych:
dokonano 151 dopuszczonych prawem zabiegów przerwania ciąży (w 1998 -
310), liczba nielegalnych wzrosła do 99. Można to, wg pełnomocnika
rządu ds rodziny Marii Smereczyńskiej, tłumaczyć wzrostem wykrywalności
nielegalnych aborcji.
1999 rok był kolejnym, w którym obniżył się wskaźnik umieralności
niemowląt - z 9,6 promila w 1998 r. do 8,9 promila. Sprawozdanie
informuje też, że o ok. 1 tysiąc spadła liczba matek pomiędzy 15-19
rokiem życia (w 1998 roku niewiele ponad 31 tys.).

- matka, rodzina, 
- rodzina, matka, niemowlę%, człowiek, 
- niemowlę%, 
- 
#

#019296
Mieszkańcy dużych bloków w Nowej Zelandii zyskali nowy oręż w walce z
uciążliwymi sąsiadami - płytę kompaktową z nagranym odgłosem
intensywnej
pracy kosiarki bądź płaczem niemowlęcia. Jeśli sąsiad urządza do
wczesnych godzin porannych hałaśliwą imprezę i nie reaguje na
argumenty, że ty musisz wstać rano do pracy - przed wyjściem z domu
włączasz płytę z 64-minutowym nagraniem pracy kosiarki i zamykasz drzwi
- reklamuje nagranie autor płyty Goeff Marsland.

- płacz, 
- płacz, niemowlę%, nie, 
- niemowlę%, 
- płacz, 
#

#019412
Zbyt wczesne podawanie niemowlętom innych niż mleko matki pokarmów może
w przyszłości wywołać u nich wiele problemów zdrowotnych, m.in.
zaburzenia pracy serca - ostrzegają naukowcy.

- matka, mleko, problem, 
- matka, problem, niemowlę%, 
- niemowlę%, 
- 
#

#020616
Mało dotąd znana sekta raelitów, działająca w Kanadzie, zapowiada
pierwsze w dziejach sklonowanie człowieka. Zdaniem specjalistów, jeśli
nikt jej w tym nie przeszkodzi, sekta może zrealizować wkrótce swoje
zamiary. Sekta, założona przez byłego francuskiego dziennikarza
sportowego Claude'a Vorilhon, występującego pod przybranym imieniem
"Rael" (stąd nazwa kultu), założyła firmę Clonaid, która ma się zająć
klonowaniem, i twierdzi, że wynajęła już w tym celu naukowców.
Clonaid zawarł kontrakt z zamożnym małżeństwem z USA, które zapłaci
500.000 dolarów za sklonowanie ich nieżyjącej córki, zmarłej w
niemowlęctwie w wyniku błędu lekarskiego. Firma znalazła 50 zastępczych
matek, które na ochotnika mają donosić sklonowane ludzkie embriony w
swoich łonach. Tak duża liczba matek jest potrzebna, ponieważ większość
ciąży ze sklonowanym płodem kończy się poronieniem. Matka zmarłej
dziewczynki, która ma nadzieję na jej "odtworzenie", nie będzie jedną z
matek zastępczych, gdyż w wypadku poronienia nie chce - jak powiedziała
- "stracić jeszcze raz tego samego dziecka".
Sekciarze z Kanady, którzy twierdzą, że ich kult ma 50 tys. wyznawców w
85 krajach, wierzą, że klonowanie jest kluczem do "życia wiecznego".
Utrzymują także, iż gatunek ludzki jest produktem sklonowania istot z
innej planety.

- dziecko, matka, 
- matka, człowiek, dziecko, nie, 
- dziecko, 
- dziecko, 
#

#021628
Zespół nagłej śmierci niemowlęcia może być spowodowany zakażeniem
Helicobacter pylori, bakterią która wywołuje wrzody układu pokarmowego.

- 
- niemowlę%, 
- niemowlę%, 
- 
#

#022881
Zwiększa się różnica w długości życia między obywatelami krajów Europy
Wschodniej i Zachodniej. Dłużej żyją mieszkańcy Unii Europejskiej -
twierdzą brytyjscy. Epidemiolodzy z University College w Londynie
porównali długość życia obywateli krajów UE z mieszkańcami byłych
państw socjalistycznych, w tym również krajów powstałych po rozpadzie
ZSRR. Zbadano, ile lat mają przed sobą dzisiejsi statystyczni
15-latkowie (wyeliminowano w ten sposób wpływ na wyniki badań śmierci
niemowląt i małych dzieci).
Jeszcze w 1970 różnica w przewidywanej długości dalszego życia dla
15-latków pomiędzy Wschodem a Zachodem wynosiła poniżej półtora roku.
Od tego czasu jednak na Zachodzie ludzie żyli coraz dłużej, zaś na
Wschodzie - bez istotnych zmian. Toteż w 1990 różnica u mężczyzn
wynosiła cztery lata, a w 1997 - już 6 lat. Kobiety żyły o 3 lata
krócej niż na Zachodzie. Jeszcze gorzej było w dawnym ZSRR. W 1997
różnica między Rosją a Zachodem wzrosła do dziesięciu lat w przypadku
mężczyzn i sześciu u kobiet.
Szczególnie interesujące okazały się zmiany w byłych krajach
socjalistycznych, które zaszły po obaleniu komunizmu w roku 1989. Przed
1989 we wszystkich krajach Wschodniej Europy obserwowano tę samą
tendencję skracania długości życia w porównaniu z Zachodem natomiast po
1989 - w poszczególnych krajach długość życia zmieniała się w odmienny
sposób. We wszystkich krajach żonaci mężczyźni żyli dłużej niż wdowcy
czy kawalerowie, natomiast co do zamężnych kobiet nie ma jasności.

- dziecko, małe, 
- małe, niemowlę%, człowiek, dziecko, nie, mały, 
- dziecko, niemowlę%, 
- dziecko, 
#

#024186
Dwie trzecie rodziców nie zdaje sobie sprawy, że zbyt wysoka
temperatura panująca w pokoju niemowlęcia może zagrażać jego życiu.

- 
- rodzice, rodzic, niemowlę%, nie, 
- niemowlę%, 
- 
#

#025025
Pomarańczowo-żółta puszka z czerwonymi serduszkami (logo Wielkiej
Orkiestry Świątecznej Pomocy) i słonecznikiem orkiestry - tak wygląda
skarbonka, do której będą zbierane datki w ramach styczniowego IX
Finału orkiestry.
7 stycznia 2001 roku w całym kraju będą zbierane pieniądze na zakup
sprzętu medycznego dla ratowania życia najmłodszych noworodków i
niemowląt.
Fundacja WOŚP chce za zebrane pieniądze zakupić urządzenia do badania
słuchu i wzroku u noworodków, a także aparaty rentgenowskie i
ultrasonograficzne do diagnozy nowonarodzonych oraz niemowląt.
W ramach IX finału po raz trzeci wszyscy wolontariusze będą zbierać
pieniądze do identycznych skarbonek. 80 tys. tekturowych puszek
orkiestry "zeszło" w sobotę z taśm produkcyjnych zakładów
celulozowo-papierniczych Intercell SA w Ostrołęce. Wszystkie są darem
dla WOŚP. Ważą w sumie około 4 ton.
Produkcji przyglądał się Jurek Owsiak. "Skarbonki są bardzo ładne,
kolorowe, polakierowane, co będzie zabezpieczać je przed deszczem.
Wkrótce będą też znaczki i inne nasze gadżety" - powiedział PAP.

- noworodek, 
- niemowlę%, dar, 
- niemowlę%, noworodek, 
- 
#

#027024
Pijany lekarz pogotowia z Inowrocławia nie dopatrzył się żadnych oznak
choroby u niemowlęcia, które badał. W szpitalu u dziecka stwierdzono
zapalenie oskrzeli i uszu, a u medyka 1,57 promila alkoholu.
Do zdarzenia doszło w noc wigilijną. Wobec lekarza wszczęto
postępowanie przygotowawcze.

- dziecko, 
- niemowlę%, dziecko, nie, 
- dziecko, niemowlę%, 
- dziecko, 
#

#027638
W niedzielę 78 tys. wolontariuszy zorganizowanych w rekordowej liczbie
600 sztabów zbierało pieniądze na zakup sprzętu do ratowania wzroku i
słuchu dla niemowląt. W całej Polsce odbywały się festyny, koncerty,
licytacje i kwesty.
Rzecznik Komendy Głównej Policji Paweł Biedziak ocenił, że akcja
przebiegała spokojnie. Do godz. 20 funkcjonariusze zanotowali 49
napadów na kwestujących. (p. II odsyłacz)
Ok. 35 tys. warszawiaków - według szacunków pracowników TVP -
podziwiało feerie ogni sztucznych nad ulicą Woronicza. Organizatorzy
imprezy nie są w stanie ocenić, ile ludzi przewinęło się przez plac
przed TVP w ciągu całego dnia. Przez studio TVP przewinęło się ok 3
tys. ludzi.
Tylko kozy nie udało się sprzedać podczas licytacji Wielkiej Orkiestry
Świątecznej Pomocy prowadzonej na wrocławskim Rynku. Wciąż natomiast
można kupić czołg "Rdzawy 102", który w tej chwili wart jest ponad 51
tys. zł. Za 11 tys. 200 zł udało się zlicytować kuchnię polową.
Wśród licytowanych na falach bielskiego radia przedmiotów była także
koszulka z autografem sobotniego triumfatora Turnieju Czterech Skoczni
Adama Małysza, którą sprzedano za 210 zł.
Główna impreza 9. finału WOŚP na Śląsku odbywała się w Gliwicach. Za
rakietę przeciwlotniczą Wołchow oferowano tu 40 tys. zł. Właściciele
czerwonych maluchów ułożyli z nich wielkie serce, a gliwiccy cukiernicy
upiekli ważące 130 kg ciasto w kształcie serc.
Do poniedziałku wstrzymano w Ropczycach licytację samolotu odrzutowego
"Iskra". Jego obecna cena wynosi 14 tys. 245 zł.
Ponad 150 metrów długości zajmują podpisy mieszkańców Łodzi złożone na
szarym papierze pakowym, mające świadczyć o udziale łodzian w IX Finale
WOŚP; samochód ciężarowy z belą papieru jeździł od rana po ulicach
miasta. Potgem wyruszył do Warszawy, do Jurka Owsiaka. Wg
pomysłodawców, na każdym metrze papieru zmieściło się 300-400 podpisów.

- 
- niemowlę%, człowiek, maluch, nie, 
- niemowlę%, maluch, 
- 
#

#029868
Zbyt krótkie karmienie niemowląt piersią i wczesne wprowadzenie stałych
pokarmów może zwiększać prawdopodobieństwo chorób serca i cukrzycy w
ich późniejszym życiu - podaje internetowy serwis "BBC News".

- 
- niemowlę%, 
- niemowlę%, 
- 
#

#030113
Brytyjskie małżeństwo, które adoptowało amerykańskie niemowlęta za
pośrednictwem Internetu, zostało wezwane do sądu w USA - powiedział
Lynn Lisk, adwokat rodziny Allenów z Kaliforni, która domaga się zwrotu
bliźniaczek.

- rodzina, 
- rodzina, niemowlę%, 
- niemowlę%, 
- 
#

#035917
Izraelskie helikoptery bojowe zaatakowały we wtorek wieczorem liczne
cele w trzech miastach strefy Gazy - w samej Gazie, w Rafah i Chan
Junes - poinformowały palestyńskie służby bezpieczeństwa. W atakach
rannych zostało co najmniej 55 osób - podały źródła szpitalne.
Źródła zbliżone do armii izraelskiej podały, że atak izraelskich
śmigłowców był skierowany "w strefie Gazy na cele związane z
palestyńskim aparatem rządowym" i że "zaatakowane cele są związane z
akcjami terrorystycznymi przeciwko Izraelowi".
Wtorkowy atak został przeprowadzony w kilka godzin po ostrzelaniu z
moździerzy żydowskiego osiedla Atsmona na południu strefy Gazy, gdzie
ranne zostały dwie osoby, w tym ciężko - niemowlę.
Sekretarz gabinetu palestyńskiego Tajeb Abdel Rahim zażądał po nalocie
na cele Autonomii Palestyńskiej ochrony międzynarodowej dla
Palestyńczyków.
Po ataku helikopterów izraelskich na cele w strefie Gazy Szaron
oświadczył w komunikacie opublikowanym przez prezydium rządu
izraelskiego, że "Autonomia Palestyńska nie robi nic, by zapobiec
atakom antyizraelskim i nie pozostawia Izraelowi innego wyboru, jak
działanie w sposób zdecydowany i bezzwłocznie, aby zapewnić
bezpieczeństwo swym obywatelom".

- 
- niemowlę%, nie, 
- niemowlę%, 
- 
#

#037259
Tegoroczna zima na rosyjskim Dalekim Wschodzie dała się mocno we znaki
nie tylko ludności tych terenów, lecz i tygrysom syberyjskim, zwanym
też amurskimi. Inspektor ochrony przyrody z regionu Chabarowska Eduard
Janowski powiedział, że według wstępnych szacunków tej zimy na
rosyjskim Dalekim Wschodzie wyginęło do 80 procent tygrysich niemowląt.

- 
- niemowlę%, nie, 
- niemowlę%, 
- 
#

#038902
Cmentarz polskich niemowląt i robotników przymusowych zostanie otwarty
i poświęcony 8 maja w niemieckim Braunschweig - poinformował Andrzej
Przewoźnik, sekretarz generalny Rady Ochrony Pamięci Walk i Męczeństwa.

- 
- niemowlę%, 
- niemowlę%, 
- 
#

#038903
W uroczystościach weźmie udział delegacja Rady OPWiM z Przewoźnikiem na
czele. "Cmentarz Hochstrasse" będzie pierwszym w Niemczech cmentarzem
polskich niemowląt - ofiar nazistów.
Na terenie nieczynnego cmentarza katolickiego w Braunschweig, w latach
1942-44 pochowano ponad 380 robotników przymusowych m.in. z Polski,
Włoch i Belgii, którzy zmarli w wyniku nieludzkich warunków pracy lub w
czasie nalotów alianckich.
Większość zmarłych przeniesiono z cmentarza do ojczystych krajów.
Zostało 177 osób, prawie wyłącznie Polaków. Pozostały też mogiły 156
niemowląt, w tym 149 dzieci polskich robotnic przymusowych, które
umierały w tzw. domu porodowym dla robotnic ze Wschodu.

- dziecko, 
- niemowlę%, dziecko, 
- dziecko, niemowlę%, 
- dziecko, 
#

#039741
Rosyjska kompania żeglugowa wyśle statek na Morze Białe, by spróbować
uratować setki tysięcy młodych fok, którym zagraża wyginięcie z głodu.
Foki grenlandzkie każdej wiosny migrują z Morza Barentsa na Morze
Białe, by tu wydać na świat potomstwo. Gdy focze niemowlęta przestają
żywić się matczynym mlekiem, foki wracają na lodowych krach do swych
siedlisk w Morzu Barentsa, gdzie mają wystarczającą ilość pożywienia. W
tym roku silne wiatry sprawiły, że młode foki pozostały uwięzione w
rejonie Morza Białego, gdzie większość foczego pożywienia znajduje się
na zbyt wielkiej dla nich głębokości - powiedział Władimir Potiełow,
ekspert od ssaków morskich z Instytutu Oceanografii w Archangielsku.
Szacuje on, że bez natychmiastowej pomocy ponad 200 tys. młodych focząt
z ok. 350 tysięcy narodzonych w tym roku może stracić życie. Plan
ratowania focząt zakłada łapanie ich w sieci, wciągnięcie na pokład,
przewiezienie do Przylądku Kanin i wypuszczenie tam do Morza Barentsa.

- mleko, 
- niemowlę%, młode, 
- niemowlę%, 
- 
#

#047536
Tylko zachowanie zasad higieny pozwoli uniknąć rozwoju chorób zakaźnych
oraz zmniejszy występowanie zatruć pokarmowych na terenach zalanych
przez powódź - ostrzegają epidemiolodzy. Specjaliści przypominają, że
odkażanie wody nie usuwa zanieczyszczeń chemicznych. Są one groźne
zwłaszcza dla niemowląt i kobiet ciężarnych.
Od środy stacje sanitarno-epidemiologiczne będą przesyłały codziennie
raport o liczbie i rodzaju zachorowań na podległych terenach.

- 
- niemowlę%, nie, 
- niemowlę%, 
- 
#

#050805
Naukowcy z USA i Wielkiej Brytanii opracowują szczepionkę, która
pozwoli częściowo wyeliminować problemy związane z próchnicą. Jednak w
aptekach pojawi się ona nie wcześniej niż za 5 lat - informuje "New
Scientist".
Szczepionka ma działać na kwasotwórcze bakterie Streptococcus mutans,
która niszczą szkliwo zębów wydzielając kwas mlekowy. Mikroorganizmy te
wytwarzają także kleistą substancję, dzięki której łatwiej przylegają
do powierzchni zębów jako osad.
Martin Taubman, Daniel Smith i ich współpracownicy z Forsyth Institute
w Bostonie pracują nad szczepionką przeciw S. mutans dla dzieci w wieku
od 18 miesięcy do 3 lat. "Uważamy, że to najlepszy okres na
szczepienie" - mówi Taubman. Jeśli uda się zwalczyć bakterie nim zajmą
one całą jamę ustną niemowląt, szczepionka zapewni ochronę na całe
życie. Szczepionka nie działa na same bakterie, ale na wydzielane przez
nie białka enzymatyczne, dzięki którym szkodliwe mikroby przylegają do
powierzchni zębów. Pozbawione możliwości zakotwiczenia się
mikroorganizmy będzie można łatwo usunąć - nawet podczas zwykłego mycia
zębów. Taubman stwierdził, że w organizmach dorosłych, którym podano
szczepionkę doustnie, zaczęły tworzyć się przeciwciała. Julian Ma i
współpracownicy z Guy's Hospital w Londynie pracują nad surowicą
składającą się z wysoce oczyszczonych przeciwciał, wprost atakujących
bakterie. Nie daje ona odpowiedzi immunologicznej. Jej ochrona nie jest
więc długotrwała i trzeba ją podawać np. co rok.
Obecnie substancję poddaje się próbom klinicznym. Zanim szczepionka
przeciw próchnicy wejdzie na rynek, minie jeszcze od 5 do 7 lat.

- dziecko, problem, 
- dorosły, problem, niemowlę%, dziecko, nie, 
- dziecko, niemowlę%, 
- dziecko, 
#

